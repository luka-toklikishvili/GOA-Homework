<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>

<body>
<nav>
<ul>
<li><a href="#თუშეთი">თუშეთი</a></li>
<li><a href="#ვარძია">ვარძია</a></li>
<li><a href="#ბათუმი">ბათუმი</a></li>
<li><a href="#სიღნაღი">სიღნაღი</a></li>
<li><a href="ყაზბეგი">ყაზბეგი</a></li>
<li><a href="#სვანეთი">სვანეთი</a></li>
</ul>
</nav>
    <center>
        <h1>8 აუცილებლად სანახავი ადგილი საქართველოში</h1>
    </center>
    <h2 id="თუშეთი">თუშეთი</h2>
    <p><em><b>თუშეთი — საქართველოს ისტორიულ-გეოგრაფიული მხარე.</b> მდებარეობს კახეთის მხარის, ახმეტის მუნიციპალიტეტში,
            ზღვის დონიდან 900 - 4800 მ სიმაღლეზე. თუშეთის ცენტრად ითვლება სოფელი ომალო. თუშეთი შეტანილია იუნესკოს
            მსოფლიო მემკვიდრეობის საცდელ სიაში.

            თუშეთი გამორჩეულია ულამაზესი მწვერვალებით, როგორებიცაა: ტებულოს (ზღვის დონიდან 4492 მ.), დიკლოს (ზღვის
            დონიდან 4285 მ.) და ბორბალოს (ზღვის დონიდან 3294 მ.). თუშეთში ჯერ კიდევ შენარჩუნებულია კულტურული
            მემკვიდრეობის უნიკალური ძეგლები, უძველესი ნასოფლარები, ხალხური ხელსაქმის ნიმუშები, ყოფითი კულტურის ნივთები.
            აქ გარემომცველ ისტორიულ-კულტურულ ლანდშაფტებთან ერთად დაცულია ტრადიციები და მოსახლეობის ყოფითი
            წეს-ჩვეულებები.

            თუშეთი ოთხ ძირითად თემად იყოფა: პირიქითა, გომეწრის, წოვათას თემი და ჩაღმის თემი. მოიცავს 40-მდე ნასოფლარს და
            10 სოფელს, სადაც მუდმივი მოსახლეობა შემორჩა. თუშეთის სოფლები ზღვის დონიდან 1900-დან 2400 მეტრ სიმაღლეზეა
            განთავსებული, ცენტრად კი ითვლება სოფელი ომალო.

            თუშეთში მდებარეობს სოფელი ბოჭორნა, რომელიც ევროპის მასშტაბით ზღვის დონიდან ყველაზე მაღლა მდებარე დასახლებული
            პუნქტია.

            თუშეთს ზოგჯერ მთათუშეთსაც უწოდებენ, რადგან თუშები ბარშიც სახლობენ, კერძოდ ახმეტისა და თელავის რაიონებში.
            მაგრამ „ბარის თუშეთი“ სინამდვილეში კახეთია, ამიტომ ტერმინი „მთათუშეთი“ არც ისტორიულადაა გამართლებელი და ვერც
            თანამედროვე ვითარებას ასახავს.</em></p>
    <center>
        <img src="./assets/images/tusheti.jpg" alt="tusheti image" width="450px">
    </center>
    <h2 id="ვარძია">ვარძია</h2>
    <p><em>ვარძია — კლდეში ნაკვეთი სამონასტრო ანსამბლი, XII-XIII საუკუნეების ქართული მხატვრული კულტურის ძეგლი. მდებარეობს
        ისტორიულ ჯავახეთში, ასპინძის რაიონში (ასპინძინდან 30 კმ). მდ. მტკვრის მარცხენა ნაპირზე. ზღვის დონიდან 1300
        მეტრზე. ოროგრაფიული სქემის მიხედვით ვარძია მდებარეობს ერუშეთის ქედის აღმოსავლეთის განტოტების ბოლოს. ვარძიის
        უკიდურესი ზედა გამოქვაბული ზღვის დონიდან 1462 მ-ზე ძევს.

        ვარძიის ციხე-ქალაქი განლაგებულია იარუსებად 100 მ სიმაღლეზე. იარუსების რაოდენობა 3 - დან 13 - მდეა. მასში 600 -
        ზე მეტი სათავსოა. აქ არის სატრაპეზოები, სენაკები, საკუჭნაოები, დამხმარე სათავსოები და 25 მარანი 185 ქვევრით.</em>

    </p>
    <p><em>ციხის მშენებლობა დაიწყო მეფე გიორგი III - მ და დაამთავრა მისმა შვილმა - თამარ მეფემ, რომელმაც მას თავდაპირველი
        სამხედრო ციხე-სიმაგრის დანიშნულება შეუცვალა და უზარმაზარ გამაგრებულ მონასტრად წარმოგვიდგინა. ანსამბლი ძირითადად
        1156 - 1203 წლებში შეიქმნა, აკურთხეს 1185 წლის 15 აგვისტოს, ღვთისმშობლის მიძინების სახელზე.

        ვარძიის კომპლექსში 15 ეკლესიაა. მათგან მთავარია ღვთისმშობლის მიძინების ეკლესია. აქ შემორჩენილია კედლის
        შესანიშნავი მხატვრობა, რომელიც ვინმე გიორგის შესრულებულია. კედელზე გამოსახულნი არიან გიორგი III, თამარ მეფე და
        სხვა დიდებულები. თამარის შემორჩენილი ოთხი პორტრეტიდან ესაა ყველაზე ადრეული, თამარის ახალგაზრდობის სურათი,
        რომელიც 1186 წელს უნდა იყოს შესრულებული. აქვეა ღვთისმშობელი ყრმით ხელში, თორმეტი მოციქული, სახარების ციკლის
        სცენები და სსვა.

        1551 წელს ვარძია აიღო და დაარბია ირანის შჰამა თამაზ I-მა. სპარსელებმა გაიტაცეს ცნობილი ღვთისმშობლის ხატი, ოქროსა
        და ფოლადის კარები და მრავალი განძი. 1578 წელს ვარძია თურქებმა დაიპყრეს. იგი ისევ გაიძარცვა. ბერები კი - ნაწილი
        დახოცეს, სხვები კი სხვადასხვა მხარეს მიმოიფანტნენ და აქაურობა გაუკაცრიელდა.

        საქართველოში საბჭოთა ხელისუფლების დამყარების შემდეგ ვარძიაში ჯერ ტურისტული ბაზა, 1983წ. კი მუზეუმი დაარსდა.
        1989წ. სრულიად საქართველოს კათოლიკოს-პატრიარქის ილია მეორის ლოცვა-კურთხევით ვარძიაში აღსდგა ღვთისმსახურება, ხოლო
        1999 წლიდან კი განახლდა სამონასტრო ცხოვრება.</em></p>
    <center>
        <img src="./assets/images/varzia.jpg" alt="varzia image" width="400px">
    </center>
    <h2 id="ბათუმი">ბათუმი</h2>
    <p><em>ბათუმი დასავლეთ საქართველოში, აჭარაში მდებარეობს. იგი ულამაზესი ზღვისპირა ქალაქია მოელვარე სანაპიროებითა და
        მომხიბვლელი გარემოთი. ბათუმის ტერიტორია ჯერ კიდევ ბრინჯაოს ხანაში იყო დასახლებული. აქ ცხოვრება დუღდა ანტიკურ
        ხანაშიც და მოსახლეობას სავაჭრო კავშირები ჰქონდა მეზობელ და შორეულ ქვეყნებთან. უძველესი ისტორია, მსუბუქი და
        დინამიური არქიტექტურა, მზიანი სანაპირო, ბულვარი, ბათუმის ბოტანიკური ბაღი, უგემრიელესი აჭარული სამზარეულო და
        მრავალი გასართობი, კულტურული თუ დასასვენებელი ადგილი შეუდარებელს ხდის ამ ქალაქს და უამრავ დამსვენებელსაც
        იზიდავს. ის პოპულარობით სარგებლობს არა მარტო რესპუბლიკის, არამედ რეგიონის მასშტაბითაც.</em></p>
    <p><em>ქალაქ ბათუმის მუნიციპალიტეტი აჭარის ავტონომიური რესპუბლიკის ადმინისტრაციული ცენტრია. იგი შედგება ძველი ბათუმის,
        რუსთაველის, ბაგრატიონის, აღმაშენებლის, ჯავახიშვილის, თამარის, ხიმშიაშვილის, ბონი-გოროდოკის, აეროპორტის,
        კახაბრის, ბათუმის, გონიო-კვარიათის და მწვანე კონცხის ადმინისტრაციული ერთეულებისაგან. ქალაქის ძირითადი ნაწილი
        სამხრეთიდან ეკვრის ბათუმის ყურეს და კახაბრის ვაკის ჩრდილოეთ მონაკვეთზე მდებარეობს, დანარჩენი ნაწილი ყურის
        აღმოსავლეთით და ჩრდილო-აღმოსავლეთით — მდინარეების ბარცხანისა და ყოროლისწყლის გასწვრივაა გაშენებული. ბათუმი
        მსხვილი საერთაშორისო ნავსადგურია შავი ზღვის სამხრეთ-აღმოსავლეთ სანაპიროზე. მუნიციპალიტეტის ტერიტორიაზე გვხვდება
        ბუნებრივი ტბა, რომელიც ბათუმის პარკის ნაწილია. ქალაქსა და მის შემოგარენში სუბტროპიკული მცენარეულობაა
        გავრცელებული. ხშირია ხელოვნურად გაშენებული პარკები და ჩაისა და ციტრუსის პლანტაციები. გორაკ-ბორცვებზე კი
        ალაგ-ალაგ შემორჩენილია კოლხური ბუნებრივი ტყე და ბუჩქნარი.
        ბათუმში ზღვის ნოტიო სუბტროპიკული ჰავაა უთოვლო ზამთრითა და თბილი ზაფხულით. იანვარში საშუალო წლიური ტემპერატურაა
        7,1 °C, აგვისტოში კი — 23,2 °C.</em>

    </p>
    <p>ბათუმის დათვალიერება პირველ რიგში მის ქუჩებში გასეირნებით და XIX- XX საუკუნეების არქიტექტურის დათვალიერებით უნდა
        დაიწყოთ. ამ ქალაქში ასევე შეძლებთ ყველა მთავარი რელიგიური მიმდინარეობის (მართლმადიდებლობა, კათოლიციზმი, ისლამი,
        იუდაიზმი) საკულტო ნაგებობების მონახულებას. ბათუმისა და ზოგადად აჭარის ტერიტორიის უძველესი ისტორიიდან
        გამომდინარე, ძალიან საინტერესოა ბათუმის არქეოლოგიური მუზეუმი, სადაც უნიკალური მასალაა (ქართული და უცხოური
        წარმომავლობის მონეტები, ბრინჯაოს, მინისა და კერამიკის ჭურჭელი და სხვა) წარმოდგენილი ბრინჯაოს ხანიდან ახ. წ.
        შუასაუკუნეების ჩათვლით. ეს მზიანი, ზღვისპირა ქალაქი რა თქმა უნდა წარმოუდგენელია ბულვარის, შადრევნების,
        თანამედროვე არქიტექტურის, იახტებისა და მზის ჩასვლის პეიზაჟის გარეშე. საბოლოოდ კი ამწვანებული წალკოტი - ბათუმის
        ბოტანიკური ბაღი, მრავალფეროვანი მცენარეულობითა და ულამაზესი ხედებით, ნამდვილად მოგგვრით სიმშვიდესა და აღტაცებას.
    </p>
    <center>
        <img src="./assets/images/batumi.jpg" alt="batumi image" width="400px">
    </center>

    <h2 id="სიღნაღი">სიღნაღი</h2>
    <p>სიღნაღი კახეთის მხარეში მდებარე მუნიციპალიტეტია. არქეოლოგიური გამოკვლევიბით დგინდება, რომ ეს არეალი მნიშვნელოვან
        როლს ასრულებდა ჯერ კიდევ პალეოლითური, ნეოლითური და ბრინჯაოს ხანებიდან მოყოლებული. სიღნაღის რაიონის ტერიტორია
        ადრე კამბეჩოვანის სახელით იყო ცნობილი, მოგვიანებით კი მას ქიზიყს უწოდებდნენ. საქართველოში ქრისტიანობის
        სახელმწიფო რელიგიად აღიარების შემდეგ ამ მხარემ დიდი მნიშვნელობა შეიძინა. აქ აღესრულა და დაკრძალულია წმინდა ნინო.
        სიღნაღი თურქული წარმოშობის სიტყვაა და თავშესაფარს ნიშნავს. სიღნაღის მუნიციპალიტეტი მრავალფეროვანი ლანდშაფტით
        ხასიათდება. აქ ნახავთ ნათელ ტყეებს, ვრცელ ველებს და გაშლილ სივრცეებს. განსაკუთრებით ეგზოტიკურ სანახაობას ქმნის
        ქილაკუპრას ტალახის ვულკანები. რაონში საინტერესო ძეგლებსაც მოინახულებთ. განსაკუთრებით ცნობილია ბოდბისა და ხირსის
        მონასტრები. ულამაზესია თავად ქალაქი სიღნაღი თავისი არქიტექტურული სახითა და შესანიშნავი ხედებით ალაზნის ველსა და
        კავკასიონის მთებზე. მას ქალაქ-მუზეუმსაც უწოდებენ.

    </p>
    <p>სიღნაღის მუნიციპალიტეტი აღმოსავლეთ საქართველოში, კახეთის მხარეში მდებარეობს. მისი ადმინისტრაციული ცენტრია ქალაქი
        სიღნაღი. მუნიციპალიტეტს ჩრდილო-დასავლეთით და დასავლეთით გურჯაანისა და საგარეჯოს მუნიციპალიტეტები,
        სამხრეთ-აღმოსავლეთით - დედოფლისწყაროს მუნიციპალიტეტი, ჩრდილოეთით და ჩრდილო-აღმოსავლეთით კი ლაგოდეხის
        მუნიციპალიტეტი და აზერბაიჯანის რესპუბლიკა ესაზღვრება. სიღნაღის მუნიციპალიტეტის დიდი ნაწილი ივრის ზეგანს უჭირავს.
        მის ტერიტორიაზე შემოდის გომბორის ქედის მცირე ნაწილიც. მუნიციპალიტეტის ფარგლებში გომბორის ქედის უმაღლესი მთა
        ჭოპორტია (1087 მ). სიღნაღი ჰიდროგრაფიულ ქსელს მოკლებულია. აქ ზირითადად პერიოდული ხასიათის მდინარეებია. უნდა
        გამოვყოთ ორი მდინარე, ალაზანი და იორი. ივრის ზეგანზე გავრცელებულია ვაციწვერიანი და უროიანი სტეპები და ჯაგეკლიანი
        ბუჩქნარები. ივრის ზეგნის სამხრეთ ნაწილში გვხვდება ბუჩქი ჩარანი, რომლისგანაც სოდას იღებენ. მდინარე ივრის
        ნაპირებთან არის ჭალის ტყეები: წნორი, ჭალის ვერხვი, იალღუნი და სხვ. გომბორის ქედის ტყეებზე კი აღსანიშნავია მუხა
        და რცხილა. სიღნაღის მუნიციპალიტეტის ტერიტორიაზე რამდენიმე ტიპის ჰავა გამოიყოფა. ივრის ზეგანზე ზომიერად ნოტიო
        სტეპების ჰავაა, ცხელი ზაფხულითა და ცივი ზამთრით. ალაზნის ვაკეზე ჩამოყალიბებულია ზომიერად ნოტიო ჰავა, აქ ზამთარი
        ზომიერად ცივია, ხოლო ზაფხული - ცხელი. გომბორის ქედზე კი ზომიერად ნოტიო და ზომიერად თბილი ჰავაა ცივი ზამთრით და
        ხანგრძლივად თბილი ზაფხულით. ჰაერის საშუალო წლიური ტემპერატურაა 11,1 °C-იდან 12,6 °C-მდე.

    </p>
    <p>სიღნაღი ერთ-ერთი გამორჩეულად ლამაზი და საინტერესო რაიონია და უამრავ ტურისტს იზიდავს. აქ მნიშვნელოვანი კულტურული
        ძეგლების მონახულებას შეძლებთ. მათ შორის განსაკუთრებით ცნობილია ბოდბის მონასტერი, რომელიც გადმოცემის თანახმად წმ.
        ნინოს დაკრძალვის ადგილასაა აგებული. უდიდესი პოპულარობით და მნახველთა სიმრავლით სარგებლობს ქალაქი სიღნაღი. მისი
        არქიტექტურა, ლამაზი ქუჩები და შესანიშნავი ხედები გულგრილს არავის ტოვებს. მას სიყვარულის ქალაქსაც უწოდებენ. აქ
        ინახება მსოფლიოს უდიდესი თვითნასწავლი მხატვრის, ნიკო ფიროსმანაშვილის უნიკალური ფერწერული კოლექციაც. სიღნაღი არა
        მხოლოდ კულტურით, ბუნების მხრივაც მიმზიდველი რაიონია. უკიდეგანო ალაზნის ველისა და კავკასიონის ხედები უდავოდ
        საოცარი სანახაობაა. აქ არის ივრის აღკვეთილი და ქილაკუპრას ტალახის ვულკანების ბუნების ძეგლიც.

    </p>
    <center>
        <img src="./assets/images/signagi.jpg" alt="signagi image" width="400px">
    </center>
    <h2 id="ყაზბეგი">ყაზბეგი</h2>
    <p><b>ყაზბეგი აღმოსავლეთ საქართველოში,</b> მცხეთა-მთიანეთისმხარეში მდებარე მუნიციპალიტეტია, ისტროიული ხევის
        ტერიტორია. იგი უძველესი დროიდან იყო დასახლებული. აქ არის აღმოჩენილი ძვ.წ. VI-V საუკუნეებით დათარიღებული ყაზბეგის
        განძი, რომელიც კავკასიის ძველი ტომების რელიგიურ კულტს უკავშირდება. ყაზბეგის ბუნება სილამაზით გამოირჩევა. მთები,
        კლდეები, ჩანჩქერები და ალპური ტბები უამრავ დამსვენებელს, მოგზაურსა და მთის სპორტის მოყვარულს იზიდავს. აქ მრავალი
        დღესასწაული აღინიშნება (ათენგენობა, სპათანგელოზობა, ყაზბეგობა, გერგეტობა და სხვა), სადაც ხევის წეს-ჩვეულებებსა
        და ადგილობრივ სამზარეულოს გაეცნობით. ყაზბეგი მნიშვნელოვანი კულტურული ძეგლებითაც მდიდარია. მათ შორის
        განსაკუთრებით ცნობილია გერგეტის სამება, რომელსაც მყინვარწვერის საოცარი ხედი განსაკუთრებულსა და დაუვიწყარს ხდის.
        ქართული ეთნო-კულტურის მნიშვნელოვანი ნაწილია ფიქლით ნაგები სახლები, ციხე-კოშკები და სალოცავები, რომელთაც
        კულტურული ძეგლის სტატუსი აქვთ. ამ რაიონში შეგიძლიათ დატკბეთ მთის სიგრილით, ზამთარში თხილამურებით სრიალით,
        მეკლდურობით, საინტერესო ძეგლებით, მინერალური წყლებით, ამწვანებული ალპური მდელოებითა, წითელი ვულკანური კლდეებით
        და აივსოთ შთაბეჭდილებებით, რომლებიც დაუვიწყარ მოგონებებად იქცევიან.

    </p>
    <p>ყაზბეგის მუნიციპალიტეტი აღმოსავლეთ საქართველოში, მცხეთა-მთიანეთის მხარეში მდებარეობს და ისტორიული მხარის, ხევის
        ტერიტორიას მოიცავს. მისი ადმინისტრაციული ცენტრია დაბა სტეფანწმინდა. სამხრეთ-აღმოსავლეთით მას ესაზღვრება დუშეთის
        მუნიციპალიტეტი, სამხრეთით - ახალგორის მუნიციპალიტეტი, დასავლეთით - ჯავის მუნიციპალიტეტი, ჩრდილოეთით კი - რუსეთის
        ფედერაცია. მუნიციპალიტეტის ტერიტორია მთლიანად მაღალმთიანია. მთავარი ოროგრაფიული ერთეულია ხევის კავკასიონი,
        აგრეთვე მერიდიანული შანის, ყუროსა და კიდეგანის ქედები; გვერდითი ქედებიდან — ხოხის ქედი. ჰიდროგრაფიული ქსელი
        ხშირია. მუნიციპალიტეტი მდიდარია მდინარეებით, ტბებით, მყინვარებითა და მინერალური წყაროებით. მის ტერიტორიაზეა
        ყაზბეგის ეროვნული პარკი, სადაც მრავალ იშვიათი ჯიშის ცხოველსა თუ ფრინველს ვხვდებით. მთავარი მდინარეა თერგი,
        რომლის სიგრძე აქ 85 კმ-მდეა და სათავეს ხოხის ქედის მყინვარებში იღებს. მუნიციპალიტეტის ტერიტორიაზე გაედინება
        აგრეთვე მდინარე მთიულეთის არაგვი. ყაზბეგის მუნიციპალიტეტში ჩამოყალიბებულია ჰავის სიმაღლებრივი ზონალობა:
        დაწყებული ზომიერ ნოტიოდან, დამთავრებული მაღალმთის ნოტიო მუდმივთოვლიანი ჰავით. ზღვის დონიდან 1740 მ-ზე ზომიერად
        ნოტიო ჰავაა, ცივი, მშრალი ზამთრით და ხანგრძლივი, გრილი ზაფხულით, სადაც იანვრის საშუალო წლიური ტემპერატურაა -
        -5,2 °C, ივლისისა კი - 14,4 °C. 2000 მ-ზე უფრო მაღლა ნამდვილზაფხულს მოკლებული ჰავაა. 3650 მ სიმაღლეზე საშუალო
        წლიური ტემპერატურაა -6,1 °C, იანვრისა კი - -15 °C.

    </p>
    <center>
        <img src="./assets/images/yasbegi.jpg" alt="yasbegi image" width="400px">
    </center>
    <h2 id="სვანეთი">სვანეთი</h2>
    <p>სვანეთი საქართველოს ყველაზე მაღალმთიანი ისტორიულ-გეოგრაფიული მხარეა და იგი დასავლეთ საქართველოს ჩრდილოეთ ნაწილში
        მდებარეობს. სვანეთი მკვეთრად გამოხატული ინდივიდუალიზმით გამოირჩევა. მწვერვალები, ქარაფები, ციხე-კოშკები,
        რომლებიც თავისუფლებისა და ძლიერი სულის სიმბოლო გამხდარა, დიდი ხანია მოგზაურების, დამსვენებლებისა თუ სამთო
        სპორტის მოყვარულების ყურადღებას იპყრობს. ეს უძველესი კულტურის მქონე მხარე ძალიან საინტერესოა მრავალრიცხოვანი
        კულტურის ძეგლებით, სახასიათო ფრესკული ნიმუშებით, წეს-ჩვეულებებითა და მრავალფეროვანი, შთამბეჭდავი ბუნებით.

    </p>
    <p>სვანეთში მოგზაურობას თუ გადაწყვეტთ აქ ჩამოსვლა არ გაგიჭირდებათ. სვანეთში მოხვედრა შესაძლებელია როგორც საკუთარი
        ავტომობილით, ასევე საზოგადოებრივი ტრანსპორტის მეშვეობით. ზემო სვანეთის ადმინისტრაციულ ცენტრ მესტიაში შეგიძლიათ
        წახვიდეთ სამგორიდან ან სადგურის მოედნიდან ყოველდღე დილის 6 საათზე, ხოლო ლენტეხში თუ დააპირებთ ვიზიტს, დიდუბის
        ავტოსადგურიდან გადის მარშუტკა, დილის 8 საათზე. სვანეთში, მესტიაშიც და ლენტეხშიც არის სასტუმროები, რესტორნები,
        კაფეები, მაღაზიები, ბანკები, საავადმყოფო და ყველა სასიცოცხლოდ მნიშვნელოვანი ინსტიტუტი. ასე რომ აქ მოგზაურობისას
        შეგიძლიათ მოდუნდეთ და დატკბეთ ულამაზესი ხედებით, ისტორიითა და კულტურით თქვენს გარშემო.



        სვანეთში ვიზიტის დაგეგმვისას, ერთ-ერთი მნიშვნელოვანი საკითხია სასტუმროში დარჩენა. მესტიაში მრავლადაა
        სასტუმროები, რომლებიც ნებისმიერი გემოვნების დამსვენებელზეა გათვლილი. მაგალითად შეგიძლიათ დაისვენოთ როგორც 5
        ვარსკვლავიან სასტუმროში, როგორიცაა მესტია ინნ-ი ასევე ხის მყუდრო კოტეჯებში, როგირცაა ეკო ქოხები მესტიაში, ბუდე.
        სასტუმროები სვანეთში იხილეთ აქ.

        რადგანაც სვანეთში მოხვედრა წელიწადის ნებისმიერ დროსაა შესაძლებელი, ხშირად ტარდება 3 დღიანი ტურები სვანეთში,
        რომლებსაც გამოცდილი ტურისტული კომპანიები ატარებენ. ტურის მეშვეობით სვანეთის დათვალიერება დროსა და ენერგიას
        გიზოგავთ, რადგანაც ტურში შედის ტრანსპორტირება, გიდი, სასტუმრო და ხშირად ფოტო გადაღებაც. სვანეთში ტურები იხილეთ
        აქ.

        კულტურისა და ტრადიციების უკეთ გასაცნობად, ადგილობრივი გიდის დაქირავება საუკეთესო საშუალებაა. სვანეთში ბევრი
        სამთო, სათხილამურო, სალაშქრო და კულტურული გიდები არიან, რომლებიც მზად არიან სვანეთი სხვა მხრიდან დაგანახონ.
        გიდები სვანეთში თუ დაგჭირდებათ შეგიძლიათ იხილოთ აქ.

        გაითვალისწინეთ, რომ სვანეთი მაღალმთიანი რეგიონია და აქ ზაფხულშიც კი გრილა. ასე რომ, თან იქონიეთ თბილი
        ტანისამოსი.</p>
        <center>
<img src="./assets/images/svaneti.jpg" alt="svaneti image" width="400px">
        </center>

        <a href="./pages/page0.html" target="_blank">გადასვლა მეორე გვერდზე </a>
    </body>

</html>